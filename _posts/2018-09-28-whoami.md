---
layout: post
title: Who am I, czyli kim jestem?
lang: pl
excerpt: Krótka rozprawka o tym kim jestem i co robię w branży IT.
---
# Kim naprawdę jestem?

Jestem programistą, administratorem, liderem, testerem, pomysłodawcą, przedsiębiorcą.
Jestem człowiekiem od rozwiązywania problemów, wspierając się technologiami IT.
Mówię o sobie <strong>full stack developer</strong>.

Developer w świecie IT to zazwyczaj synonim słów <strong>programista</strong> lub <strong>koder</strong>.
Jednak oprócz tego podstawowego znaczenia, uważam, że określa ono osobę, która coś buduje.
I ja właśnie buduję różne rzeczy. Tylko nie z cegieł i betonu, a z technologii.

## Full stack
Moim zdaniem słowo developer nie definiuje określonych czynności.
Jest to raczej droga, pewna ścieżka lub sposób w jaki rozwiązuje się problemy.
Ale prawdziwym określeniem tego czym się zajmuję i za kogo się uważam jest co innego.
Dopiero <em>full stack</em> określa szerokość wiedzy i mnogość umiejętności jaką muszę posiadać.

To właśnie full stack mówi, że mogę zająć się:
- zaprojektowaniem aplikacji wraz z bazą danych,
- zaprogramowaniem back-endu i front-endu,
- przetestowaniem wymaganych funkcjonalności,
- wdrożeniem aplikacji na produkcję (czyli udostępnieniem użytkownikom),
- oraz utrzymaniem i dalszym rozwojem.

A jak będzie trzeba to i zespół developerski zbuduję. Jak to mówią: i zatańczy i zaśpiewa. Czyli człowiek orkiestra.

## Developer
Nie zapominajmy jednak o słowie developer.
Skoro full stack wymusza wiele umiejętności, a developer w moim mniemaniu określa pewną drogę do rozwiązywania problemów.
To full stack developer to człowiek, który przy pomocy wszystkich swoich umiejętności będzie rozwiązywał problemy innych.
Tym właśnie się zajmuję. Przy czym staram się to robić jak najprostszymi metodami.
Nawet jeśli nie zawsze jest to korzystne ekonomicznie dla mnie.
Jeśli ewentualny klient ma problem, a jego rozwiązaniem jest gotowy produkt, który wystarczy kupić, to nie będe mu proponował na siłę swoich usług.
Czułbym się z tym źle. Nie ma co na nowo wymyślać koła. Lepiej sprawiać aby się szybciej kręciło.

## Full stack developer
Tak, jestem full stack developerem i jestem z tego dumny.
Nie, to nie jest łatwe zadanie. Codziennie muszę sprawdzać się na różnych płaszczyznach.
Muszę podnosić swoje umiejętności. Nigdy nie mogę stanąć w miejscu. Technologia nie śpi.
Ale cieszę się z tego co robię i nie zamieniłbym tego na nic innego.
